---
title: 30-30, dat is wandelen in het groen
text: "Een groene, natuurlijke omgeving dichtbij nodigt uit om te bewegen én zorgt dat we het bewegen langer vol houden. Bovendien levert bewegen in het…"
created: "februari 5, 2021"
image: "30-30.jpeg"
intro: "Een groene, natuurlijke omgeving dichtbij nodigt uit om te bewegen én zorgt dat we het bewegen langer vol houden. Bovendien levert bewegen in het groen tal van gezondheidsvoordelen op. Heb je al gemerkt dat je stress afneemt na een stevige boswandeling? Of dat wandelen in het groen je slaapkwaliteit bevordert? Natuur geeft ons ook de nodige ontspanning en ruimte om tot rust te komen."
---

## Pleidooi voor meer groen

Met 30-30 zorgen we ook voor meer groen in Vlaanderen. Voor elke actieve deelnemer planten we extra bos. Want met de campagne willen we ook beleidsmakers wijzen op het belang van (meer) bereikbaar groen. Zo werden er in de voorbije jaren meer dan 20.000 bomen geplant in Stekene, Lokeren en Willebroek.

## Ervaar het zelf, en doe mee aan de 6de editie van 30-30.

Daag jezelf uit om 30 dagen lang 30 minuten per dag te bewegen in het groen. Met bewegen bedoelen we niet enkel lopen, wandelen of fietsen, maar bijvoorbeeld ook dansen, yoga of krachttraining. Zolang je maar beweegt in het groen. Motiveer ook je vrienden, familie, buren of collega’s en moedig elkaar aan in een virtuele groep.

## Wat doet 30-30?
- We bieden je een online account met persoonlijk dagboek om je voortgang bij te houden. Indien je dit wenst kan je aansluiten bij een groep of zelf een groep aanmaken.

- We posten regelmatig inspiratie en tips, leuke weetjes en gezondheidsinformatie.

- We inspireren je met beweegactiviteiten tijdens de loop van de campagne.

- We bieden je de kans om bij te dragen aan een onderzoek naar de effecten van bewegen in het groen op je gezondheid.

- We planten aan het einde van de campagne een echt bos! Hoe groot? Dat hangt van jouw doorzettingsvermogen af.

## 30-30 doet aan wetenschappelijk onderzoek

In 2020 engageerden zich 3.700 Vlamingen om gedurende 30 dagen 30 minuten te bewegen in de natuur. Een aparte editie, want tijdens deze periode werden we geconfronteerd met de eerste lockdown. Uit de dagboekanalyse blijkt dat bewegen in het groen mensen gelukkiger maakt. Hoe natuurlijker de omgeving is, hoe groter het effect. Bovendien kan bewegen in het groen mensen helpen de lockdown door te komen. 

In 2021 duiken we met ons onderzoek dieper in de effecten van natuur op je mentale gezondheid. Neem in maart 2021 gratis deel aan een workshop bosbaden en help zo onze studie vooruit.

## Waar wacht je op?
Ga de uitdaging aan en beweeg vanaf 6 maart 30 dagen lang 30 minuten in het groen! Alle info over dit initiatief van BOS+ en CM vind je op **www.30-30.be**.  
